### Kulturmedie

For at gro mikroorganismer i et laboratorium, kræver det en næringsfuld
oplæsning kaldet kulturmedium. Alle mikroorganismer har behov for
forskellige næringsstoffer, og de har forskellige måder til at optage
det fra mediet. Mikroorganismer har forskellige metaboliske pathways,
som fører til en lang række forskellige produkter, alt efter hvilke
næringsstoffer der er i mediet. Derfor er det vigtigt at tilpasse hvor
meget og hvilke næringsstoffer man tilfører til mediet, så man får den
optimale vækst og produktion af det ønskede metabolit. Nogle parametre
som kan påvirke den mikrobielle vækst er næringssammensætning, salt
koncentration, pH og temperatur.

### Næringsstoffer

Næringsstoffer er et kemisk substrat som alle organismer skal bruge for
at vokse, dog er ikke alle næringsstoffer krævet i den samme mængde.
Nogle af de essentielle næringsstoffer krævet for en organisme er
hydrogen (H), oxygen (O), karbon (C), nitrogen (N), Fosfor (P) og svovl
(S). Den forventede kemiske struktur for en celle er
CH~1.8~O~0.5~N~0.2~, hvilket betyder at C, H, O og N er de mest
dominante næringsstoffer hos en organisme. Udover C, H, O og N har
mikroorganismer også brug for mange andre næringsstoffer, dog i mindre
mængder. Fosfor optages generelt som fosfat (PO~4~^-2^), og er et af
hovedelementerne i nukleotidsyre og fosforlipider. Mikroorganismer har
også behov for mineraler og sporelementer så som kobber, zink og kobolt
i kulturmediet. Disse mineraler optræder for det meste som ioner, og
fungere som co-faktor i forskellige enzymatiske reaktioner. Jern er
nødvendigt for syntesen af stoffer med heme-grupper så som cytochromer
og i elektrontransport kæden.

### Fysiske betingelser

![Temperaturs effekt på mikrobiel vækst](/wiki/Temperature effect dk.jpg "Temperaturs effekt på mikrobiel vækst")

Vækst er defineret som en stigning i antallet af celler. Væksten for en
bestemt mikroorganisme, er i stor stil påvirket af miljø som den skal
vokse i. Der er mange fysiske faktorer så som: temperatur, pH, vand
aktivitet, oxygen, tryk og stråling, som har en effekt på væksten. Det
er derfor vigtigt at overveje disse kriterier, samt næringsindholdet af
det brugte medie, for at få de optimale væksts forhold for ens
mikroorganismer.\

Temperatur har en stor påvirkning på en mikroorganismes vækst, både for
lave og for høje vil være i stand til at slå organismen ihjel. Man
inddeler derfor temperatur dette temperaturindeks i tre forskellige
kategorier, bestemt ud fra aktiviteten af mikroorganismens
enzymaktivitet:\

-   Laveste vækst temperatur: Den laveste temperatur hvor cellerne kan
    dele sig.
-   Højeste vækst temperatur: Den højeste temperatur hvor cellerne kan
    dele sig.
-   Optimal vækst temperatur: Her vil cellerne være i stand til at dele
    sig hurtigst.\

Man kan i stor stil sige, at en temperatur stigning vil øge
væksthastigheden indtil den rammer den optimale vækst hastighed,
herefter vil væksthastigheden falde drastisk indtil den højeste vækst
temperatur hvorefter celledeling stopper. Temperatur er en af de
vigtigste ting vedrørende cellevækst, da det påvirker enzym aktivitet og
celle fleksibiliteten. Når temperaturen stiger vil enzymaktiviteten også
stige og dermed også cellevæksten, men hvis temperaturen kommer over den
optimale værdi risikere man at der sker skader på cellen. Disse skader
kan, hvis temperaturen bliver for høj, være permanente og dermed føre
til celledød. Hvis man derimod går imod den laveste vækst temperatur vil
væksthastigheden falde. En hypotese omkring dette er at mikroorganismens
cytoplasmiske membran stivner, og dermed ikke længere kan transportere
næringsstoffer på tværs af membranen. Gærceller brugt industrielt vokser
generelt på temperature imellem 20^o^C og 40 ^o^C.\

Udover temperatur har pH også en stor påvirkning på cellevækst, udtrykt
enten via et surt eller basisk medie. Alle mikroorganismer har også et
optimalt pH for vækst da pH-værdien påvirker stabiliteten for enzymer og
proteiner, være årsag til enzym nedbrydning og forhindre ion pumperne i
membranen. Den optimale pH for de fleste svampe(inklusiv gær) er svagt
surt.\

[⇐ Previous (Sterilisering)](/wiki/Sterilisering "wikilink") / [Næste (Celle metabolisme) ⇒](/wiki/Celle_metabolisme "wikilink")\ [⇐ Teori oversigt ](/wiki/Fermenteringscase "wikilink")


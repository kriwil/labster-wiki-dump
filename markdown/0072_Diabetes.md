Diabetes
--------

Diabetes kaldes også sukkersyge, og på latin kaldes det diabetes
mellitus som kan oversættes til:"Rigelig urinmængde med honningsød
smag". Dette skyldes at man i gamle dage, gav diagnosen ved at smage på
urinen, og hvis den smagte sukkersødt havde man sygdommen. Diabetes er
en sygdom hvor blodets indhold af sukker (glukose) er øget udover det
normale. Det skyldes at kroppen ikke har nok insulin, som er et hormon,
der hjælper med at regulere nedbrydelsen af sukker (glukose) til energi
som kroppen kan bruge.\

**Insulin og glykagon**\
Insulin og glykagon er to hormoner der begge er med til at regulere
mængden af glukose i blodet.\
Glykagon bliver produceret i bugspytkirtlen i tilfælde af lavt
blodsukker, hvorefter det transporteres til leveren. Her forøger den så
glukoseproduktionen ved at binde sig til en række receptorer, og dermed
katalyserer nedbrydningen af glykogen og aminosyrer (især alanin) til
glukose. Glykagon er dermed et katabolisk hormon, idet det nedbryder
molekyler for at skaffe energi. Det er også glykagon som starter
nedbrydningen af fedt til sukker når sukkerkoncentrationen bliver for
lav.\
Modsætningen til glykagon er insulin, som har anaboliske egenskaber da
dette hormon vil gemme på energirige molekyler, ved at opbygge nye
molekyler, som så gemmes og nedbrydes hvis sukkerniveauet måtte falde.\
 I det insulin og glykagon har modsatte effekter på blodsukker
koncentrationen, er de i stand til at regulere hinanden. Hvis blodsukker
koncentrationen er for høj efter et måltid bliver insulinen frigjort og
glykagonen reduceret. På den måde vil kroppen forsøge at opretholde en
balance, og undgå for store og langvarige spring i blodsukker
koncentrationen.

Der findes grundlæggende to typer af diabetes samt to mindre almindelige
typer. De to grundlæggende tyder kaldes Type 1 diabetes og Type 2
diabetes.\

De to typer diabetes
--------------------

**Type 1 diabetes:**\
Type 1 diabetes kaldes ofte børne-/unge diabetes da den ofte rammer børn
og unge. Voksne kan dog også udvikle Type 1 diabetes. Type 1 diabetes
kaldes også for Insulin-krævende diabetes da det er nødvendigt at
tilfører kroppen insulin ved indsprøjtninger.\
Type 1 diabetes er en ”auot-immun sygdom” og opstår ved at kroppens
immunsystem af endnu ukendte årsager, ødelægger de beta-celler celler i
bygspytkirtlen som producerer insulin.\

**Type 2 diabetes:**\
Type 2 diabetes kaldes ofte ”gammelmands-sukkersyge” da denne type
diabetes kan være op til 10 år om at udvikle sig helt. Den kaldes også
en livsstilssygdom da den ofte rammer overvægtige personer.\
Type 2 diabetes opstår fordi kroppens produktion af insulin er
utilstrækkelig og kroppens celler har en nedsat følsomhed overfor
insulinen. Ved type 2 diabetes kan blodsukkeret ofte reguleres blot ved
sund kost, motion og tabletter.\

De to mindre almindelige typer af diabetes er graviditets diabetes og
sekundær diabetes.\

**Graviditets diabetes:**\
Graviditetes diabetes kaldes også Gestationel diabetes og opstår under
en graviditet. Som oftest forsvinder denne type diabetes efter fødslen,
men den giver dog en øget risiko for at udvikle en af de to
grundlæggende typer af diabetes senere i livet.\

**Sekundær diabetes:**\
Sekundær diabetes opstår som følge af sygdom. Det kan for eksempel være
efter bugspytkirtelbetændelse eller efter behandling med
binyrebarkhormon.\

Symptomer og følgesygdomme
--------------------------

**Generelle symptomer:**\
De generelle advarselstegn på at man kan have diabetes er at man
oplever:\
• Øget tørst og har hyppige vandladninger\
• Man føler sig ofte meget træt og har lyst til at sove en del\
• Man oplever en nedsat appetit og et vægttab\
• Kløe og irriteret hud (ofte omkring kønsorganerne)\
• Ens hud og slimhinder bliver lettere udsat for infektioner\

**Hvis diabetes ikke behandles rigtigt**\
Det er meget vigtigt at man holder øje med udviklingen af sin diabetes.
Man skal måle sit blodsukker regelmæssigt (i forbindelse med måltider)
og huske at tage sin insulin.\
Folk med Type 1 diabetes kan ved ubehandlet diabetes opleve Diabetisk
Ketoacidose som kommer til udtryk ved:\
• Forstyrrelser i regulering af stofskifte, karakteriseret ved at
udåndingsluften lufter af acetone.\
• Hurtig, dyb vejrtrækning\
• Kvalme og opkastning\
• Stærke smerter i maven\
• Ændret bevidsthedstilstand\

**Følgesygdomme på lang sigt:** Selvom man passer sin diabetes og gør
alt efter bogen kan man risikerer at der senere i livet opstår
forskellige følgesygdomme.\

For både Type 1 og 2 er der øget risiko for at udvikle:\
• Hjerte-kar sygdomme\
• Nyresygdomme\
• Øjensygdomme\
• Nerve komplikationer\
• Tandsygdomme\
• Fodsår og fodsygdomme som kan fører til koldbrand i tærer og fødder og
som behandles ved amputering af tærer, foden og i sjældne tilfælde en
del af benet.\

Mest for type 2 diabetes kan tilføjes\
• Søvnapnø\
• Depression\

Der findes på nuværende tidspunkt ingen kur mod diabetes, men forskning
inden for stamceller giver håb for at der en dag kan findes en kur.

[⇐Forrige (Næringsstoffer)](Næringsstoffer "wikilink")\
[⇐ Teori oversigt ](Bio-Kemi "wikilink")


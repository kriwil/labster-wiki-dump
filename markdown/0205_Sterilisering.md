Sterilisering referer til det at fjerne alle mikroorganismer fra et
materiale eller objekt. Sterilisering sikre at selv svampespore og
stærkt resistente bakteriske endospore bliver dræbt.\

Bioreaktoren kan steriliseres enten med eller uden medie. Den normale
måde at sterilisere en bioreaktor er ved at varme ydersiden op eller
omrøreren vha. damp inden i tanken. Under steriliseringen bliver et tryk
på 15 psi inden i tanken opretholdt i 20 minutter. Det er vigtigt at
have et positivt tryk inden i tanken efter steriliseringen, da der
ellers kan opstå vakuum og usterilt luft blive suget ind i tanken.

### Steril teknikker

![Steril teknikker brugt når materiale skal overføres fra en flaske.
Åbningen på flaskehalsen skal altid opvarmes med flammen fra en
Bunsenbrænder for at sterilisere
åbningen.](/wiki/aseptic.jpg "Steril teknikker brugt når materiale skal overføres fra en flaske. Åbningen på flaskehalsen skal altid opvarmes med flammen fra en Bunsenbrænder for at sterilisere åbningen.")

Når man bruger en bioreaktor er det altid bedst at arbejde med en
renkultur, da uønskede mikroorganismer kaldet kontaminanter, kan
udkonkurrere ens produktionsorganisme og dermed forpurre fermenteringen.
Derfor er det vigtigt at bruge aseptiske metoder for at forhindre
uønskede organismer i arbejdsområdet under fermenteringen.\

Gode råd til at arbejde sterilt:

-   Laboratorie døre og vinduer bliver holdt lukket for at forhindre
    luftstrømme, da dette kan hvirvle mikroorganismer fra overfladerne
    op i luften.
-   ”Wire loop” og ”glass spreaders” steriliseres både før og efter brug
    for at forhindre spredning af uønskede mirkoorganismer.
-   Låg fra flasker eller rør holdes i hånden når de tages af, og må
    ikke placeres på bordet under materiale overførsel fra en flaske/rør
    til et andet.
-   Flaskehalsen eller røråbningen skal varmes over en bunsenbrænder
    lige efter åbning, så luftstrømmen bevæger sig ud af flasken fremfor
    ind.
-   Flasken og røret bør kun være åben i kortest muligt tid, og i den
    periode bør alt arbejde foregå nær bunsenbrænderen.
-   Medie og fermentor skal være steriliseret før brug for at undgå
    vækst af uønskede mikroorganismer.

### Medie Sterilisering

![Autoklavetape. Før autoklavering: Hvide striber og efter
autoklavering: Sorte
striber.](/wiki/autoclave tape.jpg "fig:Autoklavetape. Før autoklavering: Hvide striber og efter autoklavering: Sorte striber.")
Både medie, og dets beholder skal steriliseres ved hjælp af
autoklavering for at undgå kontaminering. En autoklave udnytter et højt
tryk ved temperaturer på 121oC for at dræbe de mikroorganismer der måtte
være i enten mediet eller beholderen. For at sikre at autoklaven har
kørt som den skal sætte man autoklavetape på ens medieflaske. Denne
specielle type tape har hvide striber, der skifter farve til sort når de
bliver udsat for et højt tryk og temperatur. På det måde kan man
identificere hvilke flasker med medie er der blevet autoklavet og hvilke
der ikke er, udelukkende ved at kigge på autoklavetapens farve.

### Starter kultur forberedelse

Aseptisk starterkultur overførsel\
 a)Tænd for Bunsenbrænderen\
b)Opvarm flaskeåbningen på medieflasken\
c)Overfør den ønskede mængde medie med en pipette\
d)Genopvarm flaskeåbningen\
e)Luk medieflasken\
f)Steriliser ”Wire loop” over bunsenbrænderen (En steril pipettetip kan
også bruges i stedet for en wire loop, denne skal dog ikke opvarmes)\
g)Overfør kulturen vha. enten wire loopen eller pipetten til flasken med
medie\

For at kunne udregne hvor meget starterkultur der skal overføres til
fermentoren kan man bruge den nedestående formel. V1 er volumen taget
fra starterkulturen, C1 er koncentrationen for mikroorganismen i
starterkulturen, V2 er den endelige volumen i fermentoren og C2 er den
ønskede koncentration i fermentoren.

![](/wiki/Volumen.jpg "fig:Volumen.jpg")\
 ![En forurenet petriskål. Forskellige arter af svampe er vokset i denne
petriskål.](/wiki/Contaminated culture.jpg "fig:En forurenet petriskål. Forskellige arter af svampe er vokset i denne petriskål.")

Den kultur som bruges som starterkultur for en fermentering skal opfylde
følgende kriterier:

-   Sunde og i eksponentielfase for at minimerer perioden i lag-fasen.
-   Fri for kontaminering
-   Brugbar morfologi(skal kunne opskaleres til storskala, skimmelsvamp
    kan f.eks. skabe problemer her)
-   Tilstrækkelig volumen
-   Bevarer sin evne til at producere det ønskede produkt.\

Før kulturen kan bruges til at inokulere en fermenterings på stor skala,
skal den gå igennem adskillige forberedelses trin.

-   Bevaring af inokulering
-   Opskalering/aktivering af starterkultur: 1-2 shake flask kulture.
-   Prefermentore: 1-3 prefermentorkulture.
-   Produktions fermentorer\

Kulturer, der har opfyldt alle kriterierne som en god starterkultur,
skal overføres til kolber til vækst for at påbegynde den eksponentielle
vækst. Før kulturen kan bruges i en produktions fermentor, skal den
hurtigt voksende kultur langsomt opskaleres i prefermentorer. Når alle
trinene er klaret, uden kontaminering, er starter kulturen klar til at
blive brugt i en produktions fermentor.

[⇐ Forrige (Bioreaktoren)](/wiki/Bioreaktoren "wikilink") / [Næste
(Vækstmedie) ⇒](/wiki/Vækstmedie "wikilink")\
[⇐ Teori oversigt](/wiki/Fermenteringscase "wikilink")


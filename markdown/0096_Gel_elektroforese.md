Gel elektroforese er en metode, som man i laboratorier bruger til at
separere DNA fragmenter af forskellige længde, og vurdere deres
størrelse. DNA fra f.eks et PCR produkt, bliver loaded i en brønd i den
ene ende og ved tilførslen af en elektrisk strøm vil den positive pol
trække det negativt ladede DNA imod sig. Små DNA molekyler bevæger sig
hurtigere igennem gelen end de store molekyler, hvilket fører til
adskillelsen ift. størrelse. Efter elektroforesen, visualiseres båndene
f.eks. med farve eller UV, og fremstår som bånd under de respektive
brønde. Det kræver store mængder af DNA for at man kan se båndene på
gelen, helst millioner af kopier. Man tilføjer ligeledes en DNA-markør i
den første brønd. En DNA-markør består af en række DNA fragmenter med
kendte størrelser, og ved så at sammenlige sine prøver med markøren kan
man estimere størrelsen på sine enge fragmenter.

![Figur 1. Fragmenter af forskellige længder fra PCR reaktionen kører på gelen. Fragmenterne vil bevæge sig med en hastighed relativ med deres størrelse. Små DNA molekyler vil bevæge sig hurtigere og længere ned igennem gelen end lange DNA molekyler](https://s3-us-west-2.amazonaws.com/labster/wiki/media/Gel_electrophoresis_dk.jpg "Figur 1. Fragmenter af forskellige længder fra PCR reaktionen kører på gelen. Fragmenterne vil bevæge sig med en hastighed relativ med deres størrelse. Små DNA molekyler vil bevæge sig hurtigere og længere ned igennem gelen end lange DNA molekyler")

Hvis man blander sit PCR produkt med en loading buffer, kan man følge
båndende i takt med at elektroforesen kører. En loading buffer er også
praktisk på den måde, at den gør prøven tungere så den falder ned i
bunden af brønden nemmere. En loading buffer består af mange ting, dette
er nogle af de klassiske ingredienser:\

-   Farvestof: F.eks. Xylen, cyanol, cresol rød, bromophenol blå og
    organge G. Dette vil farve ens prøve så den er nemmere at følge på
    ens gel.
-   Høj-viskøst reagens: F.eks. Ficoll, sucrose og glycerol. Dette vil
    gøre hele prøven tungere, og gøre den mere tyktflydende.
-   Vand: For at fortynde de overstående reagenser.

[⇐ Forrige (Nukleotider)](/wiki/Nukleotider "wikilink") / [ Næste
(DNA-markøre) ⇒](/wiki/DNA-markøre "wikilink")\
[⇐ Teori oversigt ](/wiki/CSI_Casen "wikilink")

